<!DOCTYPE html>
<html>
    <head>
        <meta charset="utf-8">
        <title>Ítaca</title>
    </head>
    <body>
        <h1>Ítaca</h1>

        <p>Quan surts per fer el viatge cap a Ítaca, <br/>
                has de pregar que el camí sigui llarg, <br/>
                ple d'aventures, ple de coneixences. <br/>
                Els Lestrígons i els Cíclops, <br/>
                l'aïrat Posidó, no te n'esfereeixis: <br/>
                són coses que en el teu camí no trobaràs, <br/>
                no, mai, si el pensament se't manté alt, si una <br/>
                emoció escollida <br/>
                et toca l'esperit i el cos alhora. <br/>
                Els Lestrígons i els Cíclops, <br/>
                el feroç Posidó, mai no serà que els topis <br/>
                si no els portes amb tu dins la teva ànima, <br/>
                si no és la teva ànima que els dreça davant teu.</p>

        <p>Has de pregar que el camí sigui llarg. <br/>
                Que siguin moltes les matinades d'estiu <br/>
                que, amb quina delectança, amb quina joia! <br/>
                entraràs en un port que els teus ulls ignoraven; <br/>
                que et puguis aturar en mercats fenicis <br/>
                i comprar-hi les bones coses que s'hi exhibeixen, <br/>
                corals i nacres, mabres i banussos <br/>
                i delicats perfums de tota mena: <br/>
                tanta abundor com puguis de perfums delicats; <br/>
                que vagis a ciutats d'Egipte, a moltes, <br/>
                per aprendre i aprendre dels que saben.</p>

        <p>Sempre tingues al cor la idea d'Ítaca. <br/>
                Has d'arribar-hi, és el teu destí. <br/>
                Però no forcis gens la travessia. <br/>
                És preferible que duri molts anys <br/>
                i que ja siguis vell quan fondegis a l'illa, <br/>
                ric de tot el que hauràs guanyat fent el camí, <br/>
                sense esperar que t'hagi de dar riqueses Ítaca.</p>

        <p>Ítaca t'ha donat el bell viatge. <br/>
                Sense ella no hauries pas sortit cap a fer-lo. <br/>
                Res més no té que et pugui ja donar.</p>

        <p>I si la trobes pobra, no és que Ítaca t'hagi enganyat. <br/>
                Savi com bé t'has fet, amb tanta experiència, <br/>
                ja hauràs pogut comprendre què volen dir les Ítaques.</p>

        <p>Konstantinos P. Kavafis [1911]</p>

        <p>Traducció de Carles Riba. Del Llibre "Poemes de Kafavis"</p>
        
        <p>Extret de la pàgina de <a href="http://www.thilikos.info/Home/itaca-1">Dimitrios Thilikos</a></p>
    </body>
</html>